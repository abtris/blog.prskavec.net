---
layout: page
title: Školení
---

## Subversion - školení
Verzovací systémy jsou dnes součástí práce každého programátora a nejen jeho. Všude kde potřebujete mít historii toho kdo co v kterém souboru změnil, na to se hodí verzovací systémy. Soubory mohou obsahovat programový kód, html, texty, účetní záznamy, matematické a jiné technické informace.


### Školení pro GOPAS

- Od roku 2010 školím [Verzovací systém Subversion (GOC1014)](http://www.gopas.cz/Kurzy/Katalog-kurzu/Programovani/Design-architektura-metody-vyvoje/Verzovaci-system-Subversion-GOC1014.aspx)

Kurz je určen pro programátory, administrátory, grafiky a všechny, kteří pracují s libovolnými dokumenty, zdrojovými kódy, binárními soubory a potřebují udržovat historii verzí a časovou kontinuitu práce. Na kurzu se seznámíte s jednotlivými verzovacími systémy a projdete celým pracovním cyklem verzovacího systému Subversion od instalace, administrace až po běžné použití. Subversion je nástroj ze skupiny SCM (správa obsahu zdrojových kódů - Source Content Management). Nejvíce rozšířený nástroj v minulých letech a částečně i dnes je CVS, který má několik zásadních nevýhod, jež donutily CollabNet vrhnout se do vývoje Subversion. Subversion slouží ke správě zdrojových kódů, které jsou napsány v jakémkoliv jazyce jak programovacím, tak lidském. Nativně podporuje kódování UTF-8, a proto není problém psát dokumenty česky, polsky nebo svahilsky. Subversion vytváří revize, tedy uchovává stav dokumentů z doby, kdy jste dali vykonat příkaz commit, který slouží k odeslání zdrojových dat na server. Pomocí Subversion můžete spravovat verze textového dokumentu napsaného například v Docbooku a nebo zdrojové kódy v libovolném programovacím jazyce (třeba i vlastním).

### Školeni pro LMC
- distribuovaný verzovací systém [Git](http://git-scm.com), školení zaměřené na práci s Gitolite a používání v enterprise prostředí, spolupráce s JIRA, FishEye, Crucible
- continues integration engine [Jenkins](http://jenkins-ci.org), zaměřujeme se na práci se systémem pro testovaní, buildování a kvalitu pro PHP projekty a JAVA projekty
- verzovací systém [Subversion](http://subversion.apache.org) školím většinou zaměřený na vlastní používání ve firmě
